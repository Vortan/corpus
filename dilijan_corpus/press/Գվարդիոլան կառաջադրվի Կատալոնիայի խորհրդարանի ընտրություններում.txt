Մյունխենի «Բավարիայի» գլխավոր մարզիչ Խոսեպ Գվարդիոլան կառաջադրվի կատալոնական խորհրդարանի ընտրություններում, տեղեկացնում է TMV-ն:

Մարզիչը ծնունդով Կատալոնիայից է և նույնիսկ մարզել է Կատալոնիայի ազգային հավաքականը:

44-ամյա մասնագետին առաջադրել է CDC (Convergència Democràtica de Catalunya) կուսակցությունը, որը կողմնակից է Կատալոնիայի՝ Իսպանիայից անկախացմանը: Գվարդիոլան ցուցակում կլինի խորհրդանշական վերջին տեղում:

Գվարդիոլան աչքի է ընկել բասկ անջատողականներին և Կատալոնիայի ղեկավար Արտուրո Մասային ցուցաբերած իր աջակցությամբ:

Նշենք, որ Կատալոնիայի խորհրդարանական ընտրությունները տեղի կունենան այս տարվա սեպտեմբերի 27-ին: